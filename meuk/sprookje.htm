<HTML>
<HEAD>
<TITLE>Sprookje</TITLE>
<META NAME="Generator" CONTENT="EditPlus">
<META NAME="Author" CONTENT="Lukas van Driel">
<META NAME="Keywords" CONTENT="Sprookje">
<META NAME="Description" CONTENT="Sprookje met Hester geschreven">
</HEAD>

<BODY>
<table width=600 align=center><tr><td>
<font size="2" face="verdana">
<H1><center>SuperSprookje</H1>
<i>Door Lukas en Hester</i></center>
<p>
Er was eens, in een huisje midden in het grote donkere bos, een vader, een hele gemene moeder en zeven kinders. Ze heetten: Kleinduimpje, Duimelot, Ringeling, Lange Jan, 't Kleine Ding, Likkepot en Piet.<br>
Het was een heel arm gezin, en ze hadden niet zoveel te eten. En op een dag besloot moeder dat het beter was als ze de kinderen achter lieten in het bos zodat zij en haar man voortaan genoeg te eten hadden. Maar Kleinduimpje, die het hele plan had gehoord, verzamelde kiezelstenen in z'n broekzak.<br>
De volgende dag, toen ze op weg gingen, gooide Kleinduimpje om de paar meter een kiezelsteen op de grond. Toen ze op een open plek in het bos waren aangekomen, beval de moeder de kinderen om hout te gaan halen. Zij en hun papa bleven wachten op de open plek. Zeiden zij. <br>
Maar niets is minder waar! De gemene ouders lieten de kinderen aan hun lot over en slopen weg door het struikgewas. <br>
Kleinduimpje, slim als hij was, leidde zijn broertjes door middel van het kiezelstenen-spoor terug naar huis. Daar hadden zijn ouders niet op gerekend!
<p>
De volgende dag lieten Moeder en Vader hun kinderen opnieuw achter, diep in het donkere bos. Dit keer om giftige appels te verzamelen in opdracht van een naburige koningin. Kleinduimpje had alleen een boterham meegenomen van huis, waarvan hij steeds een stukje af trok en op de weg gooide. Eenmaal alleen gelaten ging Kleinduimpje op zoek naar het spoor. Maar waar hij niet op gerekend had, was dat grote hopen mieren het voedsel hadden verzameld voor de mierenkoningin. Zodoende waren alle broodkruimels verdwenen.
<p>
Dwalend door het woud kwamen ze bij een put aan. Bovenop de put stond een groot bord.<br>
<center><b>"WENSEN € 1"</b></center>
Helaas had Kleinduimpje geen euro's op zak. Echter wel Poolse zlottis, Spaanse Pesetas en Russische wodka. Tevens vond hij in zijn achterzak nog een tampon. Maar die was in deze situatie niet van toepassing.<br>
Kleinduimpje deponeerde enkele zlottis in de wensput, en hij wenste een escort-service die hem met zijn broertjes naar huis kon brengen. Plotsklaps stond daar een halfnaakte kerel in tijgervel voor zijn neus. Hij had zijn fluit in zijn handen.<br>
<i>"Kom, gaan jullie mee naar Hamelen?"</i>  vroeg de jongeman. <br>
Hamelen? Kleinduimpje wilde helemaal niet naar Hamelen! Hij wilde naar Huis! De enige verklaring die wij aan deze vreemde wending in dit verhaal kunnen geven is zijn bezoek aan de orthodontist deze week, of een overmatig gebruik van de Russische wodka waarvan hij inmiddels een lege fles had.
<p>
Nadat de vreemde vent ervandoor was (met inbegrip van alle ratten die achter z'n reet aan liepen), ging Piet de wensput eens proberen. Hij gooide er enkele Spaanse Pesetas in, en sprak zijn vurigste wens uit. Hij wenste om een prins te zijn.<br>
Voor de ogen van de zes broertjes veranderde hij in een kikker. En niet zomaar een kikker! Een koninklijke kikker met een gouden kroontje. Wat moesten ze hier nou mee? De pesetas waren op, en de wens kon niet meer ongedaan worden! Ze besloten verder te gaan. Piet ging mee in de borstzak van Ringeling.
<p>
Fier stapten ze met grote passen door het bos. Urenlang dwaalden zij rond, totdat ze bij een huisje uitkwamen dat gebouwd was van drop. Het dak was van extra gezoute drop. De muren waren van kokindjes. In de tuin stonden allerlei soorten boerderijdrop. De oprit was bezaaid met autodropjes. <br>
De zes kindertjes stonden voor de deur (van trekdrop) en klopten aan. Maar kloppen op drop hoor je helemaal niet! Dus liepen ze maar meteen naar binnen. Binnen aanschouwden ze een opmerkelijk tafereel. Op de prominente tafel in het midden van de kamer lag een oude vrouw met grijze haren en een vreselijke rimpelneus. Daaromheen zaten een jongen en een meisje, beide met bestek in de hand. De twee stelden zich voor als zijnde Hans en Grietje. Aangezien hun sprookje net uit was, nodigde ze de zes kindertjes uit om een hapje heks mee te eten.<br>
Gretig aanvaardden Duimelot, Ringeling, Lange Jan, Likkepot, 't Kleine Ding en Kleinduimpje het aanbod, en tastte toe. Pietje zat er wat verloren bij.
<p>
Na de overheerlijke maaltijd was het alweer flink laat geworden. De kindertjes waren moe geworden van al die avonturen! Ze besloten maar lekker bij Hans en Grietje te blijven slapen. Allemaal konden ze een plekje voor de nacht vinden. Allemaal, behalve Pietje. Die is maar lekker in een van de hoge hakken van de heks gekropen.
<p>
Enkele uren later werden ze wakker gemaakt door een mooie zonsopgang. Deze zagen ze niet door het raam, maar door de muur! Waar 's avonds nog een heerlijke dropmuur had gestaan, stond nu alleen een heeeele grote voet. Niet een mensenvoet, maar een olifantenvoet. En toen ze de andere kant op keken, zagen ze nog net een grote slurf op hen af komen.
<p>
En met diezelfde slurf, blies de prominente olifant dit verhaaltje uit.
</font>

</td></tr></table>

</BODY>
</HTML>